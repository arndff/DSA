# Задача 1
Да се създаде (чрез включване) двоично наредено дърво от интервали от числа ([a, b], a <= b). Наредбата да е по дължината на интервала. Да се намери интервалът, съдържащ всички интервали, които участват в дървото.

# Задача 2
Дадено е двоично наредено дърво с върхове цели числа. Да се напише функция, която разменя левия и десния наследник на всеки от върховете на дървото и заменя всяка стойност x на връх на дървото с -x.

# Задача 3
Да се напише функция, която пресмята сумата на две неотрицателни числа с произволна дължина, записани под формата на двоични наредени дървета, прочетени в реда ДКЛ (дясно-корен-ляво). Резултатът да се отпечата на стандартния изход, а функцията да връща подходяща стойност, чието значение да бъде успешното ѝ изпълнение.

# Задача 4
Дадена е редица числа, чиито членове се получават по следния начин:
* първият елемент е N;
* вторият се получава като съберем N с 1;
* третият -- като се умножи първият с 2 и така последователно всеки елемент се събира с 1 и се добавя в края на редицата, след което се умножава по 2 и отново се добавя в редицата.

Да се напише програма, която за дадено N и p намира p-тия пореден елемент на редицата.
